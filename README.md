# SPES
Public repository of the SPES project
SPES è un sistema software, sviluppato nell'ambito di un progetto finanziato dalla regione Lazio, che consente la raccolta e la gestione di tutte le informazioni utili all’attuazione di un protocollo di accoglienza sociosanitaria a servizio delle persone fragili. I dati raccolti da SPES vengono memorizzati in un repository centralizzato e sicuro e sono accessibili dalle persone fragili in maniera rapida e affidabile tramite uno smartphone (dispositivo largamente diffuso anche tra i meno abbienti) consentendo, anche in un contesto difficile come quello pandemico, un’accoglienza efficace ed efficiente. 
Più specificatamente, le principali funzionalità che si intende fornire con SPES sono le seguenti: 
1. offrire alle persone in condizione di fragilità un porta-documenti virtuale sicuro e di facile accesso tramite un'app (da installare gratuitamente su uno smartphone) contenente documenti di tipo amministrativo (documento di identità, codice fiscale) e sanitario (certificati, storia clinica, analisi effettuate);
2. consentire a un operatore di un servizio accreditato la compilazione della scheda anagrafica e l'attivazione dell’app, per mezzo di un’applicazione Web accessibile tramite un semplice browser.
3. consentire alle strutture sanitarie, di accedere e aggiornare, nel rispetto delle norme sulla privacy, tutte le informazioni del porta-documenti di ausilio al protocollo di accoglienza (appuntamenti, referti, certificati ecc.) sempre per mezzo di un’applicazione Web. 
4. costituire una base di conoscenza con i dati raccolti (opportunamente anonimizzati e integrati con quelli reperibili sulla popolazione in condizioni di fragilità) che verrà utilizzata per offrire un servizio di miglioramento del servizio e di supporto alle decisioni mediante tecniche avanzate di analisi descrittiva (dello stato attuale della popolazione fragile) e predittiva (di scenari futuri in questo contesto).

Il progetto è svolto in collaborazione con gli Istituti Fisioterapici Ospitalieri (https://www.ifo.it/) e l'ONLUS Europe Consulting (https://www.europeconsulting.it/)

Questo repository contiene il codice sorgente del prototipo software di SPES in forma open.
